{"componentChunkName":"component---src-templates-blog-post-tsx","path":"/12-years-a-slave/","result":{"data":{"markdownRemark":{"html":"<p>ฤาสิ้นสุดมนุษยภาพ หรืออีกชื่อหนึ่งคือ <strong>\"12 Years a Slave\"</strong> เป็นเรื่องราวของชายชื่อ <strong>\"โซโลมอน นอร์ทอัพ\"</strong> ชายผิวสีผู้เป็นอิสระชนของรัฐนิวยอร์ก ที่ชีวิตพลิกผันถูกพรากจากครอบครัวไปเป็นทาสยาวนานถึงสิบสองปี หลังการเป็นอิสระเขาจึงบอกเล่าเรื่องราวทั้งหมดผ่านหนังสือเล่มนี้</p>\n<p>ด้วยความสามารถด้านไวโอลิน โซโลมอนได้รับการว่าจ้างโดยชายแปลกหน้าสองคน ให้ร่วมเดินทางไปสมทบกับคณะละครสัตว์ แต่ใครจะรู้ว่าภายใต้หน้ากากคู่นั้น โซโลมอนจะถูกลักพาตัวและตื่นขึ้นมาเพื่อพบเจอกับโลกอีกใบที่ไร้ซึ่งเสรีภาพ</p>\n<p>เรื่องราวในหนังสือถูกเล่าผ่านมุมมองของโซโลมอน เขาได้บรรยายถึงความเป็นอยู่ในชนชั้นทาส การกดขี่จากนายทาสอย่างไร้มนุษยธรรม การสูญเสียอิสระภาพและครอบครัว ความหวาดกลัวจากการใช้ความรุนแรงเกินมนุษย์ เราจะได้ซึมซับและตระหนักถึงเรื่องราวต่างๆ ผ่านมุมมองของเขา</p>\n<p>ผมจะหยิบบางประเด็นที่ผมสนใจมาเล่าให้อ่านกัน เรื่องแรกคือการบอกสถานะที่แท้จริงของทาส ตอนนั้นโซโลมอนมีชื่อว่า <strong>\"แพลตต์\"</strong> ตามที่นายทาสพอใจจะเรียกแบบนั้น และประวิติของแพลตต์ก็ถูกสร้างขึ้นมาใหม่หมด การบอกความจริงแก่คนอื่นว่าเขาคือโซโลมอน นั่นไม่ใช่ความคิดที่ดีเลย</p>\n<p>ถ้าหากนายทาสรู้ว่าทาสของตัวเองจริงๆแล้วเป็นชนอิสระ เขาอาจถูกขายทอดต่อไปยังนายทาสอื่นๆ เพื่อตัดความเสี่ยงและขายเพื่อให้คุ้มค่าเงินที่เสียไป และในขณะที่ถูกนำไปขาย ถ้าความจริงไปเข้าหูของคนค้าทาส ก็จะโดนกระหน่ำตีด้วยไม้พายหรือแส้เพื่อให้เข็ดขยาดไม่กล้าเปิดเผยความจริงอีกต่อไป</p>\n<p>อีกประเด็นคือมุมมองของผู้เป็นทาส ได้รับรู้ถึงความรู้สึกนึกคิดของผู้เป็นทาส ความโศกเศร้า ความคิดถึงและโหยหาครอบครัว การเอาตัวรอดต่อสถานการณ์อันเลวร้าย ทุกความรู้สึกถูกร้อยเรียงผ่านตัวหนังสือและส่งต่อมายังผู้อ่านได้อย่างเข้าถึงอารมณ์</p>\n<p>เรื่องราวภายใต้โซ่ตรวนและพันธนาการเล่มนี้ ทำให้ผมได้เห็นอีกด้านหนึ่งของมนุษย์ที่ไม่คิดว่าจะมีอยู่จริง ภาพจินตนาการจากการอ่านถูกซึมซับ และทำให้ตระหนักว่าความเป็นมนุษย์สำคัญเพียงใด</p>","frontmatter":{"title":"ฤาสิ้นสุดมนุษยภาพ","description":"ฤาสิ้นสุดมนุษยภาพ หรืออีกชื่อหนึ่งคือ 12 Years a Slave เป็นเรื่องราวของชายชื่อ โซโลมอน นอร์ทอัพ ชายผิวสีผู้เป็นอิสระชนของรัฐนิวยอร์ก ที่ชีวิตพลิกผันถูกพรากจากครอบครัวไปเป็นทาสยาวนานถึงสิบสองปี หลังการเป็นอิสระเขาจึงบอกเล่าเรื่องราวทั้งหมดผ่านหนังสือเล่มนี้","tags":["เล่าหนังสือ"],"coverImage":{"name":"12-years-a-slave-cover-image","publicURL":"/static/69dff29312d0fd31d1378ed32cdad337/12-years-a-slave-cover-image.webp","childImageSharp":{"original":{"src":"/static/12-years-a-slave-cover-image-69dff29312d0fd31d1378ed32cdad337.webp","width":1920,"height":1080}}},"date":"4 years ago"},"fields":{"slug":"/12-years-a-slave/"},"timeToRead":1},"site":{"siteMetadata":{"siteUrl":"https://kunapot.com","disqus":{"shortName":"aofleejay"}}}},"pageContext":{"slug":"/12-years-a-slave/"}},"staticQueryHashes":["145533568","672108349"],"slicesMap":{}}