{"componentChunkName":"component---src-templates-blog-post-tsx","path":"/the-new-rules-of-coffee/","result":{"data":{"markdownRemark":{"html":"<p>ออกตัวก่อนว่าผมเองยังเป็นมือใหม่ในเรื่องของกาแฟ ผมเป็นเพียงแค่คนที่หลงไหลในกลิ่นหอมและรสชาติของมัน แต่มากกว่านั้น ผมอยากจะเสพเรื่องราวต่างๆ เกี่ยวกับกาแฟให้มากขึ้น จนวันนึงได้เจอกับหนังสือ <strong>\"กฎเกณฑ์กาแฟฉบับใหม่ - The New Rule of Coffee\"</strong> ผมหยิบมันมา อ่านปกหน้าและปกหลังนิดหน่อย คิดว่าน่าสนใจก็เลยตัดสินใจซื้อมา วันนี้อ่านจบแล้วเลยมาเล่าหนังสือให้ทุกท่านได้อ่านกัน</p>\n<blockquote>\n<p><em>เล่าหนังสือบทความนี้ จะพยายามใส่ความเห็นส่วนตัวให้น้อยที่สุด ตรงไหนเป็นความเห็นของผมเองก็จะใส่โควทตัวเอียงไว้แบบนี้นะครับ</em></p>\n</blockquote>\n<hr>\n<h2>กฎเกณฑ์กาแฟฉบับใหม่</h2>\n<p>เนื้อหาในหนังสือจะถูกแบ่งออกเป็นสี่ตอน คือ</p>\n<ol>\n<li>กฎเกณฑ์สำหรับกาแฟรอบโลก</li>\n<li>กฎเกณฑ์สำหรับกาแฟชงดื่มเองที่บ้าน</li>\n<li>กฎเกณฑ์สำหรับร้านกาแฟ</li>\n<li>กฎเกณฑ์สำหรับอนาคตใหม่ของกาแฟ</li>\n</ol>\n<p>ภายในสี่ตอนข้างบน จะถูกเล่าผ่านกฎเกณฑ์ย่อยๆ ทั้งหมด 55 ข้อ</p>\n<h2>กฎเกณฑ์สำหรับกาแฟรอบโลก</h2>\n<p>ช่วงแรกจะเป็นการปูพื้นฐานกาแฟ เช่น กาแฟเป็นเมล็ดจากผลไม้สีแดงรสหวานที่เรียกกันว่าเชอร์รี่ มีสองสายพันธุ์ที่นิยมปลูกกัน คือ อาราบิกาและคานีโฟรา (รู้จักกันในชื่อโรบัสต้า) นิยมปลูกในโซนเขตร้อนแนวเส้นศูนย์สูตร</p>\n<p>วิธีในการแยกเมล็ดกาแฟออกจากเนื้อกาแฟ แบ่งออกเป็นสองแบบ คือใช้น้ำในการแยกเนื้อออกไปก่อนแล้วค่อยน้ำไปตาก อีกวิธีคือตากให้แห้งแล้วค่อยนำไปสีแยกเอาเมล็ดออกจากเนื้อ วิธีนี้จะทำให้กาแฟได้รสชาติของเนื้อกาแฟมากกว่าแบบแรก เพราะเนื้อกาแฟจะสัมผัสกับเมล็ดเป็นเวลานาน จากนั้นเมื่อเหลือแต่เมล็ดแล้วจึงนำไปส่งออก</p>\n<p>เมื่อได้เมล็ดกาแฟมาแล้ว เราจะนำมันมาคั่ว โดยหลักๆ ระดับของการคั่วมักจะถูกแบ่งเป็นสามระดับ คือ คั่วอ่อน คั่วกลาง และคั่วเข้ม</p>\n<h2>กฎเกณฑ์สำหรับกาแฟชงดื่มเองที่บ้าน</h2>\n<p>ผู้เขียนเล่าว่าการชงกาแฟเองที่บ้านไม่จำเป็นต้องใช้อุปกรณ์ราคาแพงเสมอไป ต้องการเพียงแค่</p>\n<ul>\n<li>ซื้อ<strong>กาแฟเมล็ด</strong>แทนกาแฟบดแล้วเพื่อการเก็บได้ยาวนานกว่าเพราะผิวกาแฟที่สัมผัสอากาศจะน้อยกว่า โดยเลือกตามความชอบของตัวเองเลย เช่น ระดับการคั่ว</li>\n<li><strong>เครื่องบด</strong>อัตโนมัติหรือด้วยมือก็ได้ ซึ่งความละเอียดในการบดก็จะมีผลต่อรสชาติ ยิ่งบดละเอียดก็จะสกัดกาแฟได้มากทำให้ได้กาแฟที่มีรสขม ส่วนการบดหยาบก็จะสกัดกาแฟได้น้อย ทำให้ได้กาแฟที่มีรสเปริ้ยวและจางกว่า</li>\n<li><strong>อุปกรณ์การชง</strong> ส่วนนี้จะเล่าถึงเครื่องชงกาแฟจากแบรนด์ต่างๆ</li>\n<li><strong>น้ำร้อน</strong>ที่ตามเกณฑ์อุตสาหกรรมว่าไว้ที่ 90 - 96 องศาเซลเซียส เพราะอุณหภูมิที่สูงเกินจะทำให้กาแฟขม และต่ำเกินจะทำให้สกัดกาแฟออกมาได้น้อยเกินไป</li>\n</ul>\n<p>มีการลงรายละเอียดของการคั่วมากขึ้น เช่น การคั่วอ่อนก็จะได้รับรสขมในระดับเกือบเหมือนชาอีกทั้งยังคงความเปรี้ยวและความสดชื่นของผลไม้ได้อยู่ ต่างกับคั่วเข้มที่ให้กลิ่นไหม้ ความขมดุดัน และความเปริ้ยวที่หายไป</p>\n<p>จะมีการเล่าถึงการชงกาแฟด้วยวิธีต่างๆ เช่น เอสเพรซโซ่ คือ วิธีการชงกาแฟเข้มข้นด้วยการใช้แรงดันน้ำร้อนผ่านกาแฟบดละเอียดออกมาเป็นช็อต, การใช้เครื่องชงเฟรนช์เพรส ที่ใช้กาแฟบดและน้ำร้อนใส่ลงไป รอสักพักแล้วกดแยกกากกาแฟออกมาก็จะได้น้ำกาแฟ, การชงด้วยวิธีดริป คือบดกาแฟใส่กระดาษกรอง และค่อยๆ รินน้ำจากกาเพื่อชงกาแฟราวๆ 3 - 5 นาที, กาแฟสกัดเย็นที่ชงในน้ำเย็นและแช่ทิ้งไว้ จากนั้นค่อยกรองเอากากออกและนำมาดื่ม</p>\n<p>นอกจากที่กล่าวมาข้างต้นแล้ว พาร์ทนี้ยังพูดถึง การเก็บใส่บรรจุภัณฑ์, การนำมารับประทานคู่กับเมนูต่างๆ, อุปกรณ์ยี่ห้อต่างๆ, แก้วสวยๆ ฯลฯ</p>\n<blockquote>\n<p><em>พาร์ทนี้มีการพูดถึงอุปกรณ์ยี่ห้อต่างๆ เยอะมาก ผมเองก็ไม่รู้จัก เลยสรุปได้เท่านี้</em></p>\n</blockquote>\n<h2>กฎเกณฑ์สำหรับร้านกาแฟ</h2>\n<p>บทบาทของร้านกาแฟในแต่ละยุคสมัยมักไม่ใช่แค่การซื้อกาแฟ แต่กลับเป็นแหล่งพบปะหรือก่อสร้างสังคม เป็นที่นั่งทำงาน (ในหนังสือแนะนำให้ใช้หูฟังแทนการเปิดลำโพงด้วย) หรือแม้แต่เป็นแหล่งก่อเกิดไอเดียเจ๋งๆ ก็มี</p>\n<p>มีการเล่าถึงบทบาทของบาริสต้าที่ไม่ได้เพียงแค่ชงกาแฟเพียงอย่างเดียว เรายังได้เห็นบาริสต้าเป็นคนที่คอยพูดคุยกับลูกค้าในบาร์ มีการให้ความสำคัญต่อลูกค้าได้เท่าเทียมกันกับความสำคัญของการชงกาแฟ</p>\n<p>อีกส่วนหนึ่งที่พูดถึงในบทนี้คือเครื่องเติมต่างๆ ไม่ว่าจะเป็นไซรัป, ครีม, น้ำตาล หรือแม้แต่ไม่เติมอะไรเลย ซึ่งมันไม่ได้มีถูกมีผิด มันคือความพึงพอใจและความอร่อย หากได้ลองไปร้านกาแฟในเมืองต่างๆ เราอาจจะลองเติมหรือไม่เติมตามธรรมเนียมของเมืองนั้นดู เราอาจจะได้เปิดโลกใหม่ๆ ของการดื่มกาแฟก็ได้</p>\n<h2>กฎเกณฑ์สำหรับอนาคตใหม่ของกาแฟ</h2>\n<p>มีการเล่าถึงบทความและงานวิจัยมากมายเกี่ยวกับกาแฟ ทั้งเรื่องดื่มแล้วอายุยืนขึ้นบ้าง คลื่นสมองเสถียรบ้าง จอตาเสื่อมบ้าง ผู้เขียนหนังสือคิดว่ามันคงมีอะไรเหล่านี้ออกมาอีกมากมาย บางครั้งมันก็ไม่เป็นไรที่จะเชื่อความรู้สึกของตัวเองในเรื่องนี้</p>\n<p>มีการเล่าถึงกาแฟขี้ชะมด ที่ตัวชะมดกินเมล็ดเชอรี่กาแฟเข้าไปแล้วขับถ่าย จากนั้งจึงนำเมล็ดไปชงเป็นกาแฟซึ่งขายกันในราคาสูง ผู้เขียนเล่าว่ารสชาติมันแย่และโลกเรามีกาแฟดีๆ อีกเยอะ ไปลองกาแฟเหล่านั้นดีกว่า</p>\n<p>ช่วงท้ายๆ ของหนังสือมีการพูดว่า <strong>กาแฟเป็นประตูสู่การเรียนรู้ที่ไม่สิ้นสุด</strong> ด้วยความละเอียดยิบย่อยของกาแฟตั้งแต่ต้นน้ำยันปลายน้ำ มันเป็นกระบวนการที่สะท้อนให้เห็นถึงความซับซ้อน มีการเรียนรู้อย่างไม่มีวันสิ้นสุดแต่ก็ยังน่าค้นหาอยู่ดี</p>\n<hr>","frontmatter":{"title":"The New Rules of Coffee","description":"ผมเรียกตัวเองว่าคนกินกาแฟมือใหม่ บวกกับไปเดินในร้านหนังสือและได้เห็น \"กฎเกณฑ์กาแฟฉบับใหม่ - The New Rule of Coffee\" วางอยู่บนชั้นหนังสือ พลิกหน้าหลังดูสักหน่อยเลยตัดสินใจซื้อมา และเอามาเป็นเล่าหนังสือในวันนี้ครับ","tags":["เล่าหนังสือ"],"coverImage":{"name":"the-new-rules-of-coffee-cover-image","publicURL":"/static/the-new-rules-of-coffee-cover-image-5525570b8173946ead5b9d3ced1967ed.jpg"},"date":"08 March, 2020"},"fields":{"slug":"/the-new-rules-of-coffee/"}},"site":{"siteMetadata":{"siteUrl":"https://aofleejay.com","disqus":{"shortName":"aofleejay"}}}},"pageContext":{"slug":"/the-new-rules-of-coffee/"}}}