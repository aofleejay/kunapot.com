---
title: 'What If?'
description: 'หนังสือเล่มนี้เพื่อนผมแนะนำให้อ่าน ว่าด้วยคำถามแปลกๆ ถ้ายังงั้นถ้ายังงี้ แต่ผู้เขียนหนังสือเล่มนี้กลับเอาคำถามเหล่านั้นมาตอบแบบจริงๆจังๆ แถมไปเห็นว่าเป็นหนังสือขายดีตามร้านหนังสือด้วย ก็เลยตัดสินใจซื้อมาครับ'
date: '2020-04-21T20:48:34.961Z'
coverImage: './what-if-cover-image.jpg'
tags: ['เล่าหนังสือ']
draft: false
---

Whait If? เป็นหนังสือที่รวมคำถามแปลกๆ จากทางบ้าน และคำตอบจาก แรนดัล มุนโร อดีตวิศวกรนาซาและเจ้าของเว็บไซต์ xkcd.com

## คำถามสุดชวนหัว

ยกตัวอย่างคำถามแปลกๆ ในหนังสือ เช่น ถ้าทุกคนชี้เลเซอร์พอยเตอร์ไปที่ดวงจันทร์พร้อมๆ กัน ดวงจันทร์จะเปลี่ยนสีหรือไม่, ถ้าคนทั้งโลกอยู่ห่างจากคนอื่นสักสองสามสัปดาห์ เป็นไปได้ไหมว่าไข้หวัดจะหายไปจากโลก ฯลฯ

> ผมขอหยิบยกบางบทมาเล่าสู่กันฟังก็แล้วกันนะครับ

จะเกิดอะไรขึ้นถ้าทุกคนบนโลกยืนใกล้ๆ กันแล้วกระโดดพร้อมๆ กัน? คำตอบคือ **"ไม่เกิด"** เพราะมวลรวมของคนทั้งหมดน้อยกว่ามวลของโลกเกินสิบล้านเท่า!!!

แต่ที่น่าสนใจคือสิ่งที่เกิดตามมาจากการที่คนทั้งโลกมาอัดกันอยู่ที่เดียว ไม่ว่าจะเป็นเครือข่ายโทรศัพท์ล่ม, การจราจรที่แออัด หรือแม้แต่จะเจอคนที่พูดภาษาเดียวกันยังยากเลย

หรือคำถามอย่าง ถ้ามนุษย์หายไปจากโลก แสงสุดท้ายที่มนุษย์สร้างจะหายไปเมื่อไหร่? ผู้แต่งจะเล่าถึงแสงจากที่ต่างๆ เช่น โรงพลังงานไฟฟ้า, กังหันลม, ยานสำรวจอวกาศ, แสงจากพลังงานแสงอาทิตย์ ว่าจะหายไปภายในกี่ปี

มนุษย์อมตะสองคนหลงทางอยู่บนโลก ต้องใช้เวลาเท่าไหร่ถึงจะหากันเจอ? คำตอบคือ **"3,000 ปี"** โดยการเดินสุ่มวันละ 12 ชั่วโมง และมองเห็นกันได้ในระยะหนึ่งกิโลเมตร

แต่ถ้าใช้วิธีเดินสุ่มแล้วทิ้งก้อนหินพร้อมเขียนวันที่ไว้ เดินหนึ่งวันหยุดพักสามวัน ถ้าเจอกองหินก็ไล่ตามให้ไวที่สุด อาจจะเจอกันได้ภายในไม่กี่สิบปี!!!

## ความเห็นส่วนตัว

ผมรู้สึกว่าคำถามแต่ละอันสุดแล้ว คำตอบนี่สุดกว่าอีกครับ หาคำตอบอย่างละเอียดละก็จริงจังมากครับ เป็นหนังสือที่อ่านแล้วอยากอ่านต่อเรื่อยๆ แต่จบสองสามบทก็เล่นเอาล้าสมองเหมือนกันครับ :)

ใครที่ชอบหนังสือแนวกีคๆ สนุกๆ แนะนำว่าลองไปซื้อมาอ่านได้นะครับ
