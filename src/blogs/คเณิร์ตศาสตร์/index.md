---
title: 'คเณิร์ตศาสตร์'
description: 'เคยสงสัยไหมครับว่าบางเรื่องในวิชาคณิตศาสตร์ที่ดูเหมือนเรียนไปก็คงไม่ได้ใช้ เราเรียนไปทำไมกันนะ? มาหาคำตอบในหนังสือเล่มนี้กัน'
date: '2020-04-24T15:15:44.844Z'
coverImage: './คเณิร์ตศาสตร์-cover-image.jpg'
tags: ['เล่าหนังสือ']
draft: false
---

ก่อนหน้านี้ได้มีโอกาสอ่านหนังสือแนวเนิร์ดๆ อย่าง **"What If?"** แล้วรู้สึกติดใจ และระหว่างที่กำลังเดินหาหนังสืออ่านเล่นอยู่ในร้านหนังสือ ก็ไปเจอกับเล่มนี้เข้าพอดี สะดุดกับหน้าปกที่เขียนว่า **"เรียนเลขไปทำไม... ใครรู้บ้าง"** ทำให้นึกได้ว่าคณิตศาสตร์บางเรื่องเราเองก็นึกไม่ออกเหมือนกันว่ามันเอาไปใช้กับอะไรได้บ้าง เลยตัดสินใจซื้อมาอ่าน และสรุปเป็นเล่าหนังสือบทความนี้ครับ

หนังสือเล่มนี้ได้เล่าถึงคณิตศาสตร์แต่ละบทว่าในความเป็นจริงแล้วมันเอาไปใช้กับอะไรได้บ้าง หรือเกิดขึ้นมาเพื่ออะไร บางเรื่องเป็นเรื่องใกล้ตัวระดับที่เราเจอมันบ่อยๆ ในชีวิตประจำวันด้วยซ้ำ

ไม่ว่าจะเป็นเรื่องของการซูมหรือหมุนรูปภาพ ซึ่งเบื้องหลังคือการคูณ**เมทริกซ์**ในสมัยเรียน หรือแม้แต่อัลกอรึทึมในการจัดลำดับเว็บเพจ (PageRank) ก็ใช้เมริกซ์เช่นกัน

การเรียกเงินเดือนแบบย่อๆ เช่น คนนี้เงินเดือนหกหลัก เรากำลังใช้ฟังก์ชัน**ลอการิทึม**อยู่โดยอาจจะไม่รู้ตัว ซึ่งฟังก์ชันนี้ถูกหยิบมาอธิบายตัวเลขที่มีการเพิ่มขึ้นเป็นเท่าๆ ให้เราเข้าใจง่ายขึ้น ไม่ว่าจะเป็นมาตราริกเตอร์ที่ใช้วัดแผ่นดินไหว หรือค่าความดังเสียงอย่างเดซิเบล

หรือเรื่องใกล้ตัวอย่างการรับส่งข้อมูลสำคัญทางอินเทอร์เน็ต มีการเข้ารหัสแบบ RSA ซึ่งเบื้องหลังคือการใช้ความยากในการแยกตัวประกอบของ**จำนวนเฉพาะ** ทำให้ข้อมูลของเราปลอดภัยนั่นเอง

---

จริงๆ แล้วเนื้อหาภายในหนังสือยังมีอีกมาก แต่พอจะเล่าหนังสือให้เห็นภาพได้คร่าวๆ ประมาณนี้แล้วกันนะครับ ถ้าใครอยากอ่านต่อก็ไปหามาตำกันได้นะครับ แล้วเจอกันใหม่บทความหน้าครับผม
